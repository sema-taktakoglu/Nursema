# Nursema
0000-0002-5210-6646
Molecular Biology and Genetic
Balatçık, 8901. Sk. No:1, 35620 Çiğli/İzmir
semataktakoglu@gmail.com
Date of data collection: 2023.10.12
Geographic location of data collection
Kolajen ekstraksiyonu: 
Plasenta anneden alınıp distile su ile yıkandıktan sonra+ 4 ℃ de parçalara ayrılacaktır. Parçalara ayrılmış plasenta üzerine, 18 gr NaCI 500 ml suda çözündükten sonra 280 ml etanol eklenecektir ve son hacim 2 L olacak şekilde kalanına su eklenecektir.  Çözelti karıştırıcıda 30 dk karıştırıldıktan sonra santrifüjlenecektir. Aynı yıkama süreci 1 kere daha tekrarlanacaktır. Karıştırıcıda 8 saat karıştırılıp santrifüjlenecektir. Son hacim gene 2 L olacak şekilde santrifüjden çıkan pelete + 4 ℃ de 0.05M sitric acid, 0.01N HCI koyulup pH 1.9’a ayarlanacaktır. Çözeltinin pH’ı NaOH ile 3.2 ‘e çıkarılacaktır.  Çözelti 2 saat karıştırılıp santrifüjlenecektir. Etanol ile ilk kez yıkama için; 20 ℃ de pelete 1 L etanol eklenecektir.  20 ℃ de gece boyunca çözelti karıştırılıp santrifüj edilecektir. 2. etanol ile yıkama için 1. etanol ile yıkama prosedürü tekrarlanacaktır. Çözelti 2 saat kadar karıştırıldıktan sonra santrifüj edilecektir. Asit ile yıkama için santrifüjden çıkan pelete + 4 ℃ de 0.01 N HCI eklenecektir. Çözelti + 4 ℃ de 8 saat boyunca karıştırıldıktan sonra 18 gram NaCI eklenecek ve çözelti 30 dakika bekletilecektir. Çözelti daha sonra santrifüj edilecek ve dokunun asit ile yıkama işlemi tamamlanacaktır. Pepsin sindirimi için 17 ℃ de 0.02 M sitrik asit ve ayarlanan hacme göre pepsin eklenecektir. Sürekli olarak yavaşça 17 ℃ de karıştırılarak pH 2.3 ‘te 15 saat sindirim sağlanacaktır. pH sürekli kontrol edilerek 2.3 ‘ten sapmaması sağlanacaktır. Eğer gerekirse çözelti santrifüj edilecektir. Tip IV kolajen ekstraksiyonu için süpernatant korunacaktır. Süpernatantı daha berrak hale getirmek için süpernatant hacme göre ayarlı filtrelerden geçirilecektir. Tip IV kolajen saflaştırma işlemi yapılacaktır. Daha sonra asit kolajen çökeltisine aseton eklenecektir. Daha sonra kimyasal bir başlık içinde steril hava akımı ile kurutma sağlanacaktır.  Sonuçta tip IV kolajen kuru fibrilleri elde edilecektir.
Saflaştırma
Plasental dokunun ilk sindirimi için pepsinin dozu optimize edilmeli. Kolajen IV’ ün ilk sindirimi boyunca temel olarak dokudan ekstrakte edilebilir. Tip IV kolajeni içermesi gereken süpernatantı toplamak için sindirilmiş dokunun santrifüjü (Çökelme Tip I ve Tip III kolajen ekstraksiyonu için kullanılabilir). 2 N NaOH ile 7.5 pH’ta pH nötralizasyonu- 2 saat için sıcaklık 10 ℃ (pepsin inaktivasyonu). Sonra pH’ı 2 N HCI ile 5’e ayarla- 10℃ de gece boyu inkübasyon. Çökeltideki saf olmayan içeriği uzaklaştırmak için santrifüj edilir. Süpernatantı NaCI 70 g/ l ‘ e ayarla 16 ℃ de pH 7.5 olacak şekilde ve gece boyu inkübasyon. Çökeltiyi toplamak için santrifüjle,	0.01N HCI’de çökeltiyi çöz ve 4 ℃ de pH ‘ı 2 ‘e ayarla. pH 7.2’de 0.01 M Sodyum fosfat ile çökeltiyi ayarla. 18 ℃ sıcaklıkta gece boyu inkübasyon. Süpernatantı santrifüj ile topla ve herhangi çökmeyen maddeleri uzaklaştırdığından emin ol.
 Süpernatantı 100 g/ L NaCI’e ayarla (pH 7.2’de gece boyu 17 ℃ ‘de). Çökeltiyi toplamak için santrifüj.	0.01 N HCI’de p H 2’ e ayarlayarak peleti çöz. Tip IV kolajenin asit çözeltisini filtrele. 41 g/l NaCI olacak şekilde NaCI ekle ve gece boyu inkübasyon yap. Çökmüş Tip IV kolajeni santrifüjle. Kimyasal bir başlık altında aseton dehidrasyon süreci. Tip IV kolajen asit tozunu topla. (Önce aseton ya da etanol ile müdahale ve ardından liyofilizasyon ya da kuru hava)
SDS jel elektroforezi:
Örnekler 2 adet 6% SDS-poliakrilamid jel üzerinde 30 µg protein yüklenip kompakt-PAGE aparatı kullanılarak 70 mA/jel sabit akımda elektroforeze tabi tutulacaktır. Yürütülen jellerden biri daha sonra %15 metanol (v/v) ve %5 asetik içinde %0,05 Coomassie Blue ile boyanacak ve %30 oranında metanol (v/v) ve %10 asetik asit (v/v) ile fazla boya uzaklaştırılacaktır. Diğer jel antikor ile işaretlenmek üzere membrana transfer edilecektir.
Kolajen Kaplama:
5 mg kolajen 5 ml steril %0,25 asetik ile sulandırılacak ve yavaşça karıştırılacaktır.  2°C ve 8°C'de gece boyunca manyetik karıştırıcıda yavaşça karıştırılacaktır. Eğer hala çözünmeyen maddeler varsa çözelti yaklaşık 2 dk boyunca 300 rpm da santrifüj edilir. Kolajen %0,25 asetik ile istenen konsantrasyona seyreltilecektir. Tipik bir son kaplama konsantrasyonu 10 µg/ cm2 ile 100 µg/ cm2 olacaktır (Optimal belirlemek için muhtemelen test gerekecektir). Kültür yüzeyine uygun miktarda seyreltilmiş kolajen eklenecektir. Oda sıcaklığında veya 37°C'de üzeri kapalı olarak 1-2 saat inkübe edilecektir. Yüzey kuruyana kadar inkübe edildikten sonra kalan fazla materyal aspire edilir. Kaplanmış yüzeyi steril dengeli bir tuz solüsyonu ile dikkatlice durulanacaktır (Yüzeyleri çizmekten kaçınılarak). Kalan malzeme kaplanmış yüzeyden aspire edilecektir. Kaplanmış kültür kapları artık kullanıma hazır olmuş olacaktır. Kurumuş kültür kapları, steril kültür kabininde UV ışığına maruz bırakılıp etanol ile durulanarak strilize edilecektir. Kaplanmış kültür kapları 2 ila 10°C'de saklanacaktır.
 Hücre Kültürü ve Hücre Migrasyonu: 
Elde edilen kolajen kültür matrisi olarak kaplandıktan sonra insan fibroblast hücre hattında hücre göçü yara iyileşmesi üzerindeki etkisine bakılacaktır. Birincil insan fibroblast hücre hattı İzmir Kâtip Çelebi Üniversitesi’ Merkezi Araştırmalar laboratuvarından temin edilecektir. İlk olarak flaskımızı inkübatörden çıkardıktan sonra fazla medium çekilerek adheren hücreleri tripsinize edilecektir. Daha sonra tripsin FBS içeren medium kullanarak inaktif hale getirilecek ve hücreler toplanarak tripan blue ile sayılacaktır. Kolajen kaplı 24 well platelere ekilerek 24 saat tutunmaları beklenilecektir. İnkübasyon sonrasında yara modeli oluşturmak için 200 mikrolitre pipet ucu kullanılarak platelere çizik atılacaktır. Pipet yara modeli yapılırken dik bir şekilde tutulmalıdır. Hücrelerin kollajen kaplı 24 well plate’lerde 24,48,72 saat sonrasındaki migrasyon kapasitesi değerlendirilecektir.
İstatistiksel analiz:
SDS jel elektroforezden elde edilen sonuçlar bant boylarına göre marker ile karşılaştırılacak ve oluşan bantlar kolajen tiplerine göre isimlendirilecektir. Western blot ile elde edilen bant ticari alınacak insan kolajeni ile karşılaştırılacak ve yapılan prosedürün başarısı tartışılacaktır. Yara modeli oluşturulan fibroblast hücreleri kolajen ile mualeme edildikten sonra 0. 24. 48. ve 72 saatlerde mikroskop ile görüntülenecektir.  Image J kullanılarak alan ölçümü yapılacaktır. Yara genişliği yüzdesi aşağıdaki formül kullanılarak hesaplanacaktır (Tz sıfır zamanı, Tx ölçüm zamanı).
Yüzde yara genişliği=[(Yara genişliği Tz- Yara genişliği Tx) / Yara genişliği Tz]×100 
Ayrıca manuel sonuçlardan elde edilen alan ve ortalama uzunluk arasındaki farkı karşılaştırmak için eşleştirilmiş t-testleri, kontrol grubu ve farklı zaman dilimlerindeki sonuçları kendi aralarında analiz etmek için İki Yönlü ANOVA testi kullanılacaktır. 0,05' ten küçük anlamlı p değerleri olarak kabul edilecektir. 
 
